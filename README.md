# Άσκηση 3
# Παράλληλα & Κατανεμημένα Υπολογιστικά Συστήματα
# 13 Δεκεμβρίου 2018

Να υλοποιήσετε σε [CUDA](https://docs.nvidia.com/cuda/) αλγόριθμο αναζήτησης και εύρεσης του πιο κοντινού γείτονα για κάθε σημείο *q ∈ Q*, ανάμεσα σε σημεία *c ∈ C*. Τα σύνολα σημείων *Q* και *C* περιέχουν *NQ* και *NC* σημεία αντίστοιχα.

Η αναζήτηση για τον γείτονα ενός σημείου *q* περιορίζεται σε ένα υποσύνολό του *C* που σίγουρα περιλαβάνει τους κοντινότερους γείτονες του *q*, τους βασικούς υποψήφιους (primary candidates), *S*. Η εύρεση των βασικών υποψηφίων, για κάθε *q*, γίνεται με ένα πλέγμα κουτιών ίδιου μεγέθους που κατακερματίζει το χώρο αναζήτησης. Κάθε κόμβος του πλέγματος είναι ένα κουτί που περικλείει διακριτά υποσύνολα των *Q* και *C* που βρίσκονται εντός των γεωμετρικών του ορίων. Οι βασικοί υποψήφιοι κάθε *q* είναι οι υποψήφιοι που ανήκουν στο ίδιο κουτί.

Αν o πιο κοντινός βασικός υποψήφιος σημείου *q* απέχει περισσότερο από την απόσταση του σημείου *q* από τα όρια του κουτιού, τότε η αναζήτηση θα πρέπει να επεκταθεί και στα κουτιά που εφάπτονται στο κουτί που ανήκει το *q*, διαφορετικά τότε είναι ο κοντινότερος γείτονας.

Το πρόγραμμά σας θα πρέπει να:
* Δημιουργεί τα δύο σύνολα *m* και *n* σημείων, *Q* και *C*, που ακολουθούν ομοιόμορφη κατανομή στον *\[0, 1)*.
* Κατακερματίζει το χώρο αναζήτησης, εφαρμόζοντας ένα πλέγμα κουτιών και αντιστοιχεί όλα τα σημεία στα κουτιά που τα περικλείουν. Το πλέγμα είναι διαστάσεων *\[d × d × d\]*.
* Βρίσκει τα κουτιά του πλέγματος, των οποίων τα περιεχόμενα συνθέτουν το σύνολο *S*, για κάθε ερώτημα *q ∈ Q*.
* Πραγματοποιεί αναζήτηση στα σύνολα *S*.
* Ελέγχει την ορθότητα των αποτελεσμάτων.
* Δουλεύει σωστά για: *NC = NQ = 2<sup>[21:25\]</sup>, d = 2<sup>\[2:6\]</sup>*.

Χρησιμοποιήστε πολλαπλά νήματα και shared memory για να αυξήσετε την ταχύτητα του προγράμματος σας.

**Παραδώστε:**

* Αναφορά 3−4 σελίδων που να περιγράφει τη μέθοδο του παραλληλισμού καθώς και τους ελέγχους ορθότητας που χρησιμοποιήσατε.
* Σχόλια και συμπεράσματα για την ταχύτητα υπολογισμών συγκριτικά με την σειριακή έκδοση του αλγορίθμου, για το εύρος παραμέτρων που δουλεύει σωστά ο παράλληλος αλγόριθμος.
* Τον κώδικα του προγράμματος.
Δεοντολογία: Εάν χρησιμοποιήσετε κώδικες από το διαδίκτυο ή αλλού, να αναφέρετε την πηγή και τις αλλαγές που κάνατε.
Σημείωση: Ομαδικές εργασίες γίνονται δεκτές. Ο μέγιστος αριθμός φοιτητών που μπορούν να συνερ- γαστούν σε μία ομάδα είναι δύο, αρκεί κανένα ζευγάρι να μην έχει συνεργαστεί σε προηγούμενη εργασία.

Ημερομηνία παράδοσης: 13 Ιανουαρίου 2019.
